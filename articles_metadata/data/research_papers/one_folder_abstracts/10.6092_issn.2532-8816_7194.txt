L’Archivio storico della Pontificia Università Gregoriana (d’ora in avanti APUG) ha intrapreso un percorso di ricerca intorno al carteggio di Cristoforo Clavio (1538-1612), una delle raccolte epistolari più importanti che conserva. Ad arricchire il progettoClavius on the web si è aggiunto il coinvolgimento di docenti e studenti di tre licei romani: il Liceo Ennio Quirino Visconti, il Liceo Virgilio e il Liceo Aristofane. Questo nuovo modulo del progetto è stato denominato Clavius@school. L’articolo, dopo aver presentato l’APUG, le sue attività e il personaggio al centro dell’iniziativa, intende prendere in esame il lavoro svolto con le scuole a partire da una visione filosofica che analizza la tecnologia nel senso più ampio del termine.