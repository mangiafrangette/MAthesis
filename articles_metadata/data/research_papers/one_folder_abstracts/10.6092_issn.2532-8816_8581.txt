Questo articolo propone il primo studio comparativo di quattro anni di conferenze italiane nel campo delle Digital Humanities e della Linguistica Computazionale. Nello specifico, è stato creato un corpus costituito dai contributi presentati tra il 2014 ed il 2017 nelle conferenze AIUCD e CLiC-it a cui è stata applicata un’analisi multidimensionale prendendo in considerazione: (i) lo studio delle collaborazioni tra autori usando tecniche di analisi delle reti sociali, (ii) l’estrazione automatica di terminologia ed informazioni e (iii) l’esame delle pratiche citazionali. Combinano metodi di indagine sia qualitativi che quantitativi, questo lavoro vuole far luce su convergenze e discrepanze tra due ambiti di ricerca che storicamente hanno sorgenti comuni.