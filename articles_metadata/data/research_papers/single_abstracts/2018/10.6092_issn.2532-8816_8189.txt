La Società Storica Spezzina è un’associazione ONLUS che si propone di stimolare il rapporto tra gli abitanti della provincia di La Spezia con la propria storia locale, utilizzando tecnologie, strategie e metodi di Digital Public History. A questo scopo è stata creata una piattaforma online che vuole essere sia un luogo di incontro tra studiosi e cittadini, sia una sorta di laboratorio in cui sperimentare insieme progetti collaborativi. In quest'articolo, attraverso la nozione di 'design della partecipazione’, tenteremo di suggerire un possibile cambio di prospettiva sul ruolo e sull'ambito di competenza del digital public historian. Il sito della Società Storica Spezzina ci darà l'opportunità di verificarne le linee teoriche e di avanzare, infine, alcune riflessioni e proposte.