Il contributo studia gli aspetti metodologici della raccolta e della gestione di documentazione fotografica, archivistica e bibliografica relative a vari siti archeologici presenti nel territorio del XV Municipio di Roma. Il presente articolo vuole essere dunque, oltre che la presentazione di un progetto in fase di sviluppo, una riflessione sulla metodologia di gestione dei dati archeologici, non solo nell’ambito della ricerca, ma anche nel più ampio contesto della gestione e divulgazione dei patrimoni culturali. La sperimentazione di tali metodi ha previsto l’utilizzo di un GIS e la creazione di un data model.