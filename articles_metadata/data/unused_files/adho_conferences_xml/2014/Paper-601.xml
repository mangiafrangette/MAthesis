<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:x="http://www.w3.org/1999/xhtml" xmlns:exsl="http://exslt.org/common" xml:id="Paper-601">
  <teiHeader>
    <fileDesc>
      <titleStmt>
        <title>Riorganizzare SignWriting per favorire la ricerca linguistica sulle Lingue dei Segni</title>
        <author>
          <name>
            <surname>Bianchini</surname>, <forename>Claudia S.</forename>
          </name>
          <affiliation>EA3816 FoReLL - Université de Poitiers</affiliation>
          <email>claudia.savina.bianchini@univ-poitiers.fr</email>
        </author>
        <author>
          <name>
            <surname>Borgia</surname>, <forename>Fabrizio</forename>
          </name>
          <affiliation>"Sapienza" Università di Roma</affiliation>
          <email>fabrizio.borgia@uniroma1.it</email>
        </author>
        <author>
          <name>
            <surname>De Marsico</surname>, <forename>Maria</forename>
          </name>
          <affiliation>"Sapienza" Università di Roma</affiliation>
          <email>demarsico@di.uniroma1.it</email>
        </author>
      </titleStmt>
      <publicationStmt>
        <authority/>
        <publisher>EPFL, Switzerland</publisher>
        <distributor>
          <name>EPFL Digital Humanities Laboratory</name>
          <address>
            <addrLine>GC D2 386</addrLine>
            <addrLine>Station 18</addrLine>
            <addrLine>CH-1015 Lausanne</addrLine>
            <addrLine>frederic.kaplan@epfl.ch</addrLine>
          </address>
        </distributor>
        <pubPlace>Lausanne, Switzerland</pubPlace>
        <address>
          <addrLine>EPFL</addrLine>
          <addrLine>CH-1015 Lausanne</addrLine>
        </address>
        <availability>
          <p/>
        </availability>
      </publicationStmt>
      <notesStmt>
        <note type="abstract">Authors present two rearrangements of the framing structure of SignWriting, a graphical system for Sign Languages, aimed at: 1) facilitating its learning; and 2) improving its computerization (in particular in relation to the proprietary software OGR and SWift))</note>
      </notesStmt>
      <sourceDesc>
        <p>No source: created in electronic format.</p>
        <p>
          <date when="20140711"/>
          <time when="09:00:00"/>
        </p>
		<p n="session">6</p>
		<p n="room">319 - Amphipôle</p>
      </sourceDesc>
    </fileDesc>
    <profileDesc>
      <textClass>
        <keywords scheme="original" n="category">
          <term>Paper</term>
        </keywords>
        <keywords scheme="original" n="subcategory">
          <term>Long Paper</term>
        </keywords>
        <keywords scheme="original" n="keywords">
          <term>SignLanguage</term>
          <term>SignWriting</term>
          <term>Glyphe Optical Recognition</term>
          <term>SignWriting Online Editor</term>
        </keywords>
        <keywords scheme="original" n="topic">
          <term>corpora and corpus activities</term>
          <term>image processing</term>
          <term>audio</term>
          <term>video</term>
          <term>multimedia</term>
          <term>software design and development</term>
          <term>linguistics</term>
          <term>digitisation - theory and practice</term>
          <term>linking and annotation</term>
        </keywords>
      </textClass>
    </profileDesc>
  </teiHeader>
  <text type="paper">
    <front>

      <div>
        <p></p>
        <p></p>
        <p></p>
      </div>
    </front>
    <body>
      <div>
        <p>Le Lingue dei Segni (LS) sono lingue utilizzate dalla maggior parte dei sordi del
mondo per comunicare tra di loro; si tratta di lingue storico-naturali caratterizzate
dall’uso del canale visuo‑gestuale. La loro rappresentazione grafica è una
sfida per la ricerca linguistica in quanto le LS non hanno ancora sviluppato un
sistema di scrittura condiviso dalla comunità e, al contempo, non possono
essere rappresentate adattando un sistema di scrittura nato per le lingue
vocali (come l’alfabeto latino o anche l’alfabeto fonetico internazionale) a
causa della differenza di canale comunicativo e della conseguente multi‑linearità
della lingua. Tale assenza provoca difficoltà nei compiti di notazione (ossia
rappresentazione delle forme significanti), annotazione (ossia rappresentazione
dei fenomeni linguistici) e successiva analisi di produzioni segnate.</p>
        <p>Attualmente, la maggior parte delle analisi delle LS si basa sull’uso delle cosiddette “glosse”,
etichette verbali nella lingua vocale del ricercatore che permettono ‑ secondo
il loro scopo e il loro grado di complessità ‑ di annotare il significato
del segno, le caratteristiche della sua forma significante o anche altre
informazioni che lo riguardano. Sebbene possa trattarsi di etichette anche
molto precise, rimane difficile – se non impossibile – ricostruire la
forma significante delle produzioni segnate attraverso queste etichette: si
tratta quindi di soluzioni che permettono l’annotazione ma non la notazione
delle LS. La soluzione usata, che aggira il problema della rappresentazione
grafica della lingua, è quella di associare temporalmente a tali etichette il
video originale, grazie all’uso di software di annotazione linguistica come
ELAN<ref target="n1" rend="sup">1</ref> o ANVIL<ref target="n2" rend="sup">2</ref>.</p>
        <figure>
          <graphic url="DH2014_444_Diapositiva1"/>
          <p>Segni rappresentati con SW (1) e specifica degli elementi descritti (2):(a) espressione facciale, (b) direzione dello sguardo, (c) movimento e posizione, della testa e del corpo,(d) contatto delle mani, (e) configurazione delle mani, (f) movimento e posizione delle
mani e delle braccia</p>
        </figure>
        <p>Tra i
non molti sistemi esistenti per rappresentare graficamente le LS vi è SignWriting
(SW) di V. Sutton<ref target="n3" rend="sup">3</ref>, nato per raffigurare le posizioni ed i movimenti
del corpo (in particolare nella danza) e poi applicato alle LS. E’ stato mostrato<ref target="n4" rend="sup">4</ref> che esso rappresenta una valida soluzione in quanto consente
sia la scrittura che la trascrizione di produzioni segnate, mantenendo le
caratteristiche delle LS e permettendo una buona leggibilità dei testi così
concepiti. Tale strumento può quindi essere utilizzato sia dai ricercatori a fini
scientifici che dalla comunità sorda in generale.</p>
        <p>Dal
punto di vista del sistema grafico, SW è organizzato in 37 811 glifi
(unità grafiche minime) che vengono disposti in una vignetta (spazio
bidimensionale che rappresenta analogicamente lo spazio segnico
tridimensionale) per comporre un segno <hi rend="italic">[Fig. 1]</hi>. Ogni glifo rappresenta una componente
manuale (configurazione, movimento, coordinazione, etc.) o non‑manuale
(espressione del viso, movimento del corpo, etc.) del segno. E’ così possibile
rappresentare sia le unità lessematiche<ref target="n5" rend="sup">5</ref> che le strutture di grande iconicità<ref target="n6" rend="sup">6</ref> sia segni isolati che
segni inseriti in un discorso. </p>
        <p>L’ostacolo maggiore
incontrato da SW è la sua scarsa diffusione, dovuta in gran parte al numero
esorbitante di glifi che lo compongono: tale quantità sarebbe, infatti, sufficiente
a scoraggiare anche l’apprendente più volenteroso. E’ stato tuttavia dimostrato<hi rend="italic">[4]</hi> che, una volta passata la diffidenza iniziale, è possibile – per
soggetti segnanti ‑ cominciare ad utilizzare il sistema in poche ore,
grazie ad una forte regolarità di questi glifi. In ogni caso, il numero
considerevole di glifi pone problemi anche alla digitalizzazione delle
produzioni in SW ed ad un loro riconoscimento automatico, il che si riflette negativamente
sulla possibilità concreta di usare SW a scopo di ricerca, per esempio per analizzare
il legame tra la forma di un segno ed i fenomeni linguistici. </p>
        <p>Il lavoro qui proposto presenta
una radicale riorganizzazione di SW (d’ora in poi chiamata SW<hi rend="sup">ricl1</hi>) per
raggruppare i glifi secondo le loro caratteristiche comuni e per mettere in
evidenza quelle regole implicite che permettono un suo facile apprendimento
nonostante la quantità di glifi esistenti. A tale scopo si è provveduto a raccogliere
i glifi sulla base della loro funzione (configurazione, movimento della mano,
direzione dello sguardo…) per poi andare a individuare le caratteristiche che consentono
di passare da un glifo prototipico (GP) ad un glifo variazione (GV).
Ad esempio, per le configurazioni, sono stati individuati 242 GP
e 4 regole di variazione con relativi set di possibilità (mano
x 2 possibilità, piano x 2, lato x 3 e rotazione x 8) <hi rend="italic">[Fig. 2]</hi>.
I GP sono anche stati classificati in modo da evidenziarne le
somiglianze, e così, imparando le 4 regole e circa una trentina dei 242 GP,
è possibile sfruttare 23 232 GV ossia oltre la metà dei glifi
esistenti. La facilità di apprendimento di SW dopo la riorganizzazione con SW<hi rend="sup">ricl1</hi>
è stata preliminarmente testata su un gruppo di studenti udenti di LS: i
risultati sono incoraggianti in quanto, dopo appena 6 ore di formazione, i
soggetti erano in grado di orientarsi facilmente all’interno di SW<hi rend="sup">recl1</hi>
(cosa non possibile con la vecchia classificazione) e di comporre e leggere
brevi testi scritti in SW. </p>
        <figure>
          <graphic url="DH2014_444_Diapositiva2"/>
          <p>Ogni glifo prototipo che identifica una configurazione può, per trasformazione,dar vita a 96 glifi variazione basati sulla mano utilizzata et il suo orientamento</p>
        </figure>
        <p>Oltre
alle implicazioni nell’apprendimento di SW, SW<hi rend="sup">recl1</hi> mira anche a favorire
la sua informatizzazione, sia per permetterne un più facile utilizzo da parte
degli utenti sordi e udenti, che per renderlo uno strumento utilizzabile nella
ricerca linguistica. A tale scopo è nata la collaborazione tra gli autori ‑ un
linguista e due informatici – con l’idea di cercare di risolvere, un passo
alla volta, le difficoltà legate alla digitalizzazione del sistema grafico.</p>
        <p>In
primo luogo, è stato creato SWift (SignWriting Improved Fast Transcriber<ref target="n7" rend="sup">7</ref>), un editor
di testi in SW, che permette attraverso una struttura ed un’interfaccia
“deaf-centered” (ossia interamente pensata e realizzata in collaborazione con
gli utenti sordi) di produrre testi in SW. In SWift l’utilizzo di SW<hi rend="sup">recl1</hi>
ha permesso di rendere più rapido, efficace e “user friendly” lo strumento
di ricerca dei glifi che verranno usati dall’udente per comporre il proprio
testo.</p>
        <p>Nel corso delle loro ricerche su SW, gli autori hanno notato la tendenza degli
utenti osservati a comporre prima a mano e poi a ricopiare al computer i testi:
ciò ha portato alla necessità di implementare applicazioni di OGR (Optical Glyph
Recognition), con caratteristiche diverse dal classico OCR (Optical Character
Recognition) in quanto più vicine al riconoscimento di scritture di tipo
ideografico. In effetti, OGR deve prendere in considerazione un numero molto
elevato di glifi, organizzati in uno spazio grafico non lineare e diposti
secondo regole di composizione non rigide. Una volta concluso il suo sviluppo, OGR
effettuerà il riconoscimento basandosi esclusivamente sulle caratteristiche
geometriche e topologiche dei glifi; si è pertanto resa necessaria ‑ in
fase di progettazione ‑ una seconda fase di riclassificazione di SW (SW<hi rend="sup">ricl2</hi>)
basata su queste caratteristiche.</p>
        <p>Le
applicazioni menzionate, basate su SW<hi rend="sup">ricl1</hi> e SW<hi rend="sup">ricl2</hi>,
dovrebbero permettere una facile digitalizzazione di documenti prodotti in SW,
il che favorirà la diffusione del sistema grafico presso la comunità sorda. Tuttavia,
ciò che preme ai linguisti che usano SW è che esso possa finalmente diventare
uno strumento “utilizzabile” per fare
analisi sulle forme della LS. La poca integrazione, fino ad oggi, tra SW ed i
software di annotazione linguistica più comunemente usati implica, infatti, una
seria difficoltà per sfruttare le potenzialità di SW come sistema di notazione
delle LS. Integrando SW con ELAN, sarebbe possibile mettere in evidenza le
relazioni tra significante e significato, le correlazioni tra forme del segno e
strutture linguistiche, etc. ossia tra la notazione e l’annotazione delle LS.</p>
        <p>Oltre
alla sfida dell’integrazione informatica, si pone un duplice problema legato
alla natura stessa di SW: visto il numero elevato di glifi e la scarsa
standardizzazione di utilizzo del sistema grafico, è difficile realizzare
trascrizioni che permettano poi un effettivo confronto sulle forme. Tale
problema è però superabile grazie alla SW<hi rend="sup">ricl1 </hi>che ‑ mettendo
in evidenza le caratteristiche intrinseche ai singoli glifi (caratteristiche
trasversali a diversi GP) ‑ permette di collegare tra di loro
realizzazioni grafiche diverse di forme segniche simili, o anche
caratteristiche identiche in forme segniche diverse.</p>
        <p>SW<hi rend="sup">ricl1</hi> ed SW<hi rend="sup">ricl2</hi> si pongono
quindi così come primi passi per un’informatizzazione di SW che dovrebbe
permettere lo sviluppo e la diffusione del sistema sia all’interno della
comunità sorda che nell’ambito della ricerca linguistica sulla LS.</p>
      </div>
    </body>
    <back>
      <div type="References">
        <listBibl>
          <bibl>1. <hi rend="bold">ELAN Team</hi>. 2002. <hi rend="italic">ELAN - Electronic Linguistic ANnotator</hi>. Nijmegen (Netherlands), Max Planck Institute of Psycholinguistics. <ref type="url" target="http://www.lat-mpi.eu/tools/elan/">www.lat-mpi.eu/tools/elan/</ref> [software, disponibile on line].
          </bibl>
          <bibl>2. <hi rend="bold">Kipp M. 2000</hi>. <hi rend="italic">ANVIL. University of Applied Sciences, Augsburg</hi>. <ref type="url" target="http://www.anvil">www.anvil</ref> software.de/index.html [software, disponibile on line].
          </bibl>
          <bibl>3. <hi rend="bold">Sutton V. 1995</hi>. <hi rend="italic">Lessons in SignWriting: textbook &amp; workbook</hi>. Deaf Action Committee for Sign Writing, La Jolla (CA).
          </bibl>
          <bibl>4. <hi rend="bold">Bianchini C.S</hi>. 2012. <hi rend="italic">Analyse métalinguistique de l’émergence d’un système d’écriture des Langues des Signes: SignWriting et son application à la Langue des Signes Italienne (LIS).</hi> Tesi di dottorato, Université Paris VIII &amp; Università degli Studi di Perugia, 512 p.
          </bibl>
          <bibl>5. <hi rend="bold">Cuxac C. &amp; Antinoro Pizzuto E</hi> (2010). <hi rend="italic">Émergence, norme et variation dans les langues des signes: vers une redéfinition notionnelle</hi>. in: Garcia B. , Derycke M. (eds) “Sourds et langues des signes: norme et variations”. Langage et société, 131: 37 53.
          </bibl>
          <bibl>6. <hi rend="bold">ELAN Team</hi> (2002). <hi rend="italic">ELAN - Electronic Linguistic ANnotator</hi>. Nijmegen (Netherlands), Max Planck Institute of Psycholinguistics. <ref type="url" target="http://www.lat-mpi.eu/tools/elan/">www.lat-mpi.eu/tools/elan/</ref> [software, disponibile on line].
          </bibl>
          <bibl>7. <hi rend="bold">Borgia F., Bianchini C.S., Dalle P. &amp; De Marsico M.</hi> (2012). <hi rend="italic">Resource production of written forms of Sign Languages by a user centered editor, SWift (SignWriting improved fast transcriber)</hi>. Proc. VIII Int. Conf. LREC: 3779 3784.
          </bibl>
        </listBibl>
      </div>
    </back>
  </text>
</TEI>
